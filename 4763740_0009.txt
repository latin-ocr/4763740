Quod quum ad hunc Fabii librum decimum per aliquot libellorum acade-
micorum opportunitatem percensendum manum primum applicarem exoptavi, ut
'quae hic illic in bibliothecarum recessibus subsidia critica delitescere resciissem,
tandem diligenti cura examinarentur et futuri editoris commodo in lucem
protraherentur: id praeter omnem exspectationem ita ratum fuit, ut Bamber-
gensis certe codicis, quem cum aliis aliquando accurate excutiendum desi-
gnaram ¹), anno post copia per industriam laudabilem Frid. Leonardi Ender-
leinii facta sit, qui codice eo a capite ad calcem perlustrato, quum quae notatu
digua visa essent, chartis mandasset, nunc in Solemnibus anniversariis gymnasii
Suevofurtensis, in quo munere professoris litterarum antiquarum fungitur, binis
indicendis speciminis loco lectionis diversitatem ex libri noni capite primo et
ex libro decimo integram excerptam cum viris doctis communicavit ²), addita
insuper per hanc occasionem etiam alius codicis Pollingiani, nunc Monacensis
notitia succincta ³). Atque ex illo codice Bambergensi quae iam nova instru-
mentis ad Quintilianum perpurgandum criticis subsidia accesserunt, eo maioris
aestimanda sunt, quo is classi librorum certius ei adsignandus videatur, in qua
post Ambrosianum 1, qui merito omnium optimus censetur, iuxta numerantur
Turicensis et Florentinus, eadem qua hi vel praestantia vel corruptelae ratione
insignes sunt ⁴), conspicuus et ille: nec tamen iis ita addictus, quin nonnun-
quam ab iis recesserit singularesque passim lectiones exhibuerit, quae aliunde
adhuc cognitae non essent, minime spernendae. Itaque anteaquam in pertexenda
tela mea pergerem, ex re esse visum est, non tam propter subsidii recens
inventi novitatem quam ob eximiam eius indolem ex decimi certe libri 55. iis,
quas adhuc tractavi, potiorem scripturae varietatem eam enotare paucisque
explorare, qua et iudicii nostri de huius codicis praestantia summa probaretur

1) Adnotationum crit. in Quintiliani Inst. orat. Suevosurti 1842. Sectio altera, decimum librum
lib. X. Part. 1. Gissae 1841. p. 4. continens, Suevofurti 1843.
2) commentatio de Bambergensi codice institu- 3) Sect. 1. p. 4.

tionum Quintiliani manuscripto. Sectio prima, 4) Hac de re dixi Part. l. p. 1.

1*

